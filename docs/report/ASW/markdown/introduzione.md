# 1 - Introduzione

Questo progetto ha portato alla realizzazione di una piattaforma digitale chiamata **EvenToNight**, pensata per mettere in contatto organizzazioni che promuovono eventi sociali e utenti interessati a scoprirli e parteciparvi.

La piattaforma è caratterizzata da un’interfaccia in stile social network, rendendo così l’esperienza di utilizzo semplice, intuitiva e coinvolgente.

E’ possibile accedere alla piattaforma anche senza autenticarsi, in modo da permettere agli utenti di visualizzare eventi pubblici senza la necessità di creare un proprio profilo e alle organizzazioni di usufruire di una vetrina pubblica dove promuovere le proprie attività.

E’ possibile registrarsi alla piattaforma come organizzazioni o membri.

Gli utenti registrati potranno accedere al completo insieme di funzionalità che la piattaforma offre, quali il salvataggio dei propri contenuti preferiti, la gestione delle interazioni con altri membri e organizzazioni in modo da rimanere sempre aggiornato sui nuovi eventi pubblicati o sulle attività dei propri amici.

Inoltre, la piattaforma fornisce un servizio di chat per consentire agli utenti di comunicare direttamente con le organizzazioni per richiedere maggiori informazioni o eventuale assistenza riguardo agli eventi.

Per contribuire all’affidabilità e alla credibilità delle organizzazioni, gli utenti possono lasciare recensioni agli eventi a cui hanno partecipato, fornendo feedback reali e utili.

E’ possibile filtrare gli eventi in base alle nuove aggiunte, ai trend del momento, ai propri interessi e alla propria posizione, in modo da fornire una ricerca mirata e personalizzata.

Durante la creazione degli eventi è possibile specificare dei collaboratori, in modo da pubblicare eventi condivisi tra più organizzatori e accrescere la propria community.

Sin dalla fase di design, la piattaforma è stata sviluppata seguendo un approccio incrementale e agile, adottando le best practice di HCI. Le varie funzionalità sono state raffinate e aggiunte durante la fase di sviluppo, in base alle esigenze e ai desideri espressi durante i vari meeting del team di sviluppo. Inoltre, per andare incontro alle richieste di potenziali utenti finali, durante l’intero arco di sviluppo del progetto sono stati raccolti feedback e pareri esterni.